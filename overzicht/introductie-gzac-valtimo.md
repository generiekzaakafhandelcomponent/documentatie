# Introductie GZAC Valtimo

### Waar staat ‘GZAC’ in GZAC Valtimo voor?&#x20;

GZAC is de afkorting van Generiek Zaakafhandelcomponent. Volgens Gemma: “_Een generieke component die medewerkers ondersteunt bij het afhandelen van verschillende soorten zaken. Belangrijk is dat de Generieke Zaakafhandelcomponent geschikt is om zaken van alle typen af te handelen. Dus niet beperkt tot zaken van één domein._" Zie de website van [Gemma](https://www.gemmaonline.nl/index.php/GEMMA2/0.9/id-f2dfbd0b-9d36-405c-bdbe-827f3296de29) voor meer informatie.&#x20;

### Hoe is GZAC ontstaan?&#x20;

Daarvoor moeten we een stukje terug in de tijd. Nadat in 2017 de taskforce “Samen Organiseren” heeft besloten tot het uitwerken van de Common Ground, is de eerste twee jaren gefocussed op de datalagen 1 t/m 3. Dit resulteerde in 2019 tot de eerste versie van OpenZaak – als referentie-implementatie en bewijs dat het model zou gaan werken.&#x20;

Daarmee kwam de vervolgvraag: hoe gaan we zaakafhandeling aansturen? Het antwoord werd gevonden in open source BPMN – de ISO standaard voor procesautomatisering. In dat jaar zijn er een tiental proof of concepts uitgevoerd door diverse gemeenten en samenwerkende organisaties, zoals de gemeente Groningen, Haarlem, Den Haag, Rotterdam, Dimpact en Wigo4it. Er is getest met diverse oplossingensrichtingen, waaronder Camunda en Valtimo – dat al enkele jaren in gebruik was bij de gemeente Breda. Dat resulteerde in de GZAC-editie van Valtimo, toegespitst op het gebruik op de Common Ground Zaakgericht Werken API’s.&#x20;

### Hoe verhoudt GZAC zich tot Valtimo?&#x20;

GZAC is een superset van Valtimo. Het zijn extra functies die alleen toepasbaar zijn in het Common Ground Zaakgericht Werken-landschap.&#x20;

### Het is open source?&#x20;

Klopt. De licentie is EUPL 1.2, een licentie ontwikkeld door de Europese Unie en het formaat dat in de Common Ground de voorkeur geniet. Open Source levert voordelen op:

* controleerbaar: iedereen kan zien wat de kwaliteit van het product is
* alles wat één keer geschreven is, kunnen anderen weer gebruiken&#x20;

### Hoe is de uitbouw en het onderhoud georganiseerd?

Het bouwen en onderhouden van het product kost uiteraard wel geld. Er werkt een vast team vanuit Ritense aan het bouwen en onderhouden van Valtimo. Dit omvat het bouwen van nieuwe functionaliteit, het schrijven van documentatie, het ondersteunen van gebruikers, het fixen van bugs, het onderhouden van de honderden (!) dependencies om het product veilig te houden, security scans draaien, het beheren van de CI-pipenline en nog veel meer. Dat wordt deels gefinancierd vanuit abonnementen – die de afnemers garanties geven garanties op kwaliteit, veiligheid en ondersteuning. Daarnaast zijn er bijdrages in de vorm van code en kennis van projecten. Daar wordt soms de afweging gemaakt om functies toe te voegen aan het product – wat significant meer werk kost dan het in een procesimplementatie op te lossen. Dit helpt uiteindelijk andere projecten weer te versnellen.&#x20;

### Kan ik bijdragen?&#x20;

Graag! Start met [https://docs.valtimo.nl/readme/contributing ](https://docs.valtimo.nl/readme/contributing)

### GZAC Goverance – wie stuurt de ontwikkeling?&#x20;

Het beleid voor GZAC wordt gemaakt door de gemeentes die gebruik maken van GZAC en vanuit daar vaak ook bijdragen met code of kennis. Ze komen eens per kwartaal bijeen. De roadmap is [hier](https://ritense.airfocus.com/share/7e310d940ab2cea996c52ba1d22da03b) te vinden. Ritense heeft de verantwoordelijkheid voor de bewaking van de architectuur en code kwaliteit.
