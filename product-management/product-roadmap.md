# Product roadmap

2025 staat in het teken van drie hoofdthema’s: Integraal Klantbeeld, Sneller naar productie en Gebruikerservaring.

## Integraal Klantbeeld

We bouwen verder aan een volledig overzicht van de klant, waarin alle relevante gegevens en lopende zaken samenkomen. Dit maakt het eenvoudiger om dossiers te beheren en beter samen te werken binnen teams. Nieuwe functies zoals het starten van een zaak vanuit het klantbeeld en context switch tussen zaak en beeld zorgen voor een vloeiende werkervaring.

## Sneller naar productie

We investeren in tools en processen die het ontwikkel- en implementatieproces versnellen. Met onder andere Git Sync, Deployer en verbeterde omgeving instellingen kunnen nieuwe functies sneller en betrouwbaarder worden uitgerold. Ook zorgen bouwblokken en prestatieverbeteringen voor een stabieler fundament waarop toekomstige innovaties sneller gerealiseerd kunnen worden.

## Gebruikerservaring

De gebruiksvriendelijkheid van het platform krijgt veel aandacht. We verbeteren de widgets, introduceren persoonlijke lijsten en verfijnen de GZAC-interface. Daarnaast werken we aan betere toegankelijkheid (WCAG), documentbeheer, en Office-integratie, zodat gebruikers intuïtiever en efficiënter kunnen werken.

Tot slot stimuleren we continue verbetering door middel van de PDCA-cyclus (casusregie) en onderzoeken we uitbreidingen zoals een planner- en afspraken plugin. Samen zorgen deze verbeteringen voor een toekomstbestendig platform dat prettiger werkt, sneller levert en beter aansluit op de dagelijkse praktijk.

## Roadmap

De product [roadmap](https://ritense.atlassian.net/jira/discovery/share/views/6a25d852-900a-46de-8e45-a4a7fa554de6) wordt eens per twee weken bijgewerkt, op basis van de actuele wensen. De stuurgroep bepaalt de roadmap.

<figure><img src="../.gitbook/assets/Screenshot 2025-12-22 at 14.52.39.png" alt=""><figcaption></figcaption></figure>
