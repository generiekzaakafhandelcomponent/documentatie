# Twee opties voor effectief Case Management met Valtimo

GZAC is een open source zaakafhandelcomponent, voor automatisering van bedrijfsprocessen. Het biedt twee opties: GZAC als standaard product en GZAC als ontwikkelframework voor het maken van taakapplicaties. Hieronder leggen we uit hoe beide opties werken en welke voordelen ze bieden.

#### GZAC als Product <a href="#valtimo-als-product" id="valtimo-als-product"></a>

Bij deze toepassing start je GZAC als applicatie en gebruik je de configuratiemogelijkheden om processen te bouwen. Je bouwt processen door te modelleren en te configureren. In plaats van code te schrijven, configureer je de plugins die beschikbaar zijn in Valtimo. Deze aanpak vereist minder technische vaardigheden, wat het toegankelijker maakt voor een breder scala aan gebruikers.

**Voordelen van GZAC als Product:**

* **Geen code, wel scripts:** er is geen programmeren nodig, wat de kans op fouten vermindert.
* **Minder testen:** omdat er geen maatwerk code is, hoeft er minder getest te worden.
* **Minder fouten en herstelkosten:** minder complexiteit betekent minder kans op problemen en dus lagere kosten voor het oplossen van eventuele fouten.
* **Minder afhankelijkheid van schaarse developers:** je hebt geen professionele developers nodig om de processen te onderhouden of uit te breiden.
* **Snel:** dankzij basisprocessen in de Exchange kunnen processen snel worden gerealiseerd.

#### **GZAC** als Ontwikkelframework: voor het bouwen van Taakapplicaties <a href="#valtimo-als-ontwikkelframework-voor-het-bouwen-van-taakapplicaties" id="valtimo-als-ontwikkelframework-voor-het-bouwen-van-taakapplicaties"></a>

Wanneer GZAC wordt gebruikt als ontwikkelframework, fungeert het als een basis waarop developers hun eigen functies en modules kunnen toevoegen. Ontwikkelaars voegen functionaliteiten toe om een op maat gemaakte applicatie te creëren. In deze aanpak is GZAC de fundering, en door eigen code toe te voegen, ontstaat het eindresultaat.

**Voordelen van GZAC als Ontwikkelframework:**

* **Oneindige mogelijkheden:** Omdat je zelf functies toevoegt, zijn er geen beperkingen aan wat je kunt bouwen.
* **Flexibiliteit en maatwerk:** De applicatie kan volledig worden afgestemd op de specifieke behoeften en wensen van je organisatie.

#### **Samenvattend** <a href="#samenvattend" id="samenvattend"></a>

GZAC biedt twee krachtige opties voor case management. Als ontwikkelframework biedt het onbeperkte mogelijkheden en flexibiliteit door eigen code toe te voegen. Als product biedt het een snelle en efficiënte manier om processen te configureren met minimale technische inspanning. Beide benaderingen hebben hun eigen voordelen, afhankelijk van de specifieke behoeften en beschikbare middelen van je organisatie.
